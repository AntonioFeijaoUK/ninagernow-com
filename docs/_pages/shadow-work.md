---
title: "Shadow work"
permalink: /shadow-work/
---



**Frygt ikke dine følelser, for de er dine bedste læremestre.**

 - Debbie Ford
 
 **Den verden, vi kendte som børn, er stadig begravet i vores sind. Vores barnlige selv er det dybeste niveau af vores væsen, det er hvem vi virkelig er, og hvad der er ægte forsvinder ikke.**
 
  - Marianne Williamson
 
 

At kende sine følelser er en forudsætning for, at man kan lære at styre dem, og at kunne udvikle sin intuition til indsigt, ro og visdom. Heri ligger nøglen til at hvile i sig selv - hvilket omfatter accept og kendskab af sine følelser. 
I tilfælde af, at følelser eller dele af dig selv bliver afvist, vil de optræde som selvsaboterende ballademagere.

Står dine små ballademagere (skyggesider) i vejen for din livs-udfoldelse, og for at du kan udtrykke dine unikke kvaliteter og det ‘Dig’, der er ‘meant to be and become’ i dit liv.
Jeg tror de fleste kan nikke genkendende til dette. Navnlig når du har fundet vej til min hjemmeside. De der ikke ser, at ballademagerne er inde i os, kender nok ikke til skyggesider.  Vore skygger - ballademagere larmer og vi kan bruge meget tid og energi (liv) på at undgå dem. Men de er bare en del af den programmering, som blev skabt, da vi voksede op. De er små børn (følelser), som må tages i audiens.
Via at tilpasse sig de normer vi bliver født ind i, lærer vi gradvis fra første stund at efterleve hvad andre ser er godt for os. Det tager til gengæld årtier, med bunkevis af selv-hjælpsbøger, personlige udviklingskurser og terapisessioner at vikle sig ud af tilpasningen for at finde tilbage og hjem i os selv. 

Oftest laver vi et ‘point-of-no-return’ af ‘Nok er Nok, når forventninger, indflydelse fra samfundet, kulturen og signifikante andre har ført os ind i håbløshed, frustration, forvirring og kriser. Og at det har fyldt så længe, at afmagt og tvivlen om, ‘hvem jeg er’ og tvivlen om ‘hvor passer jeg ind’ har overtaget. Samtidig er forbindelsen til vort naturlige sunde og sande selv helt væk eller noget vi kun i glimt eller sporadisk har kontakt med, og ihvertfald er fundamentet af velvære og balance ikke en stabil størrelse.

Når vi sætter tvivl ved os selv og vort værd mister vi vor power, så mister vi også nemt troen på og tilliden til at vi kan lykkes i livet. Og pludselig har vi skabt et indre mentalt fængsel, hvor livet opleves som begrænset og sætningen ‘You create your own reality’ virker som en hån. 

Dette ‘svigt’ og oplevelse af at noget er gået helt galt i livet, kan medvirke til, at vi nemt vender bebrejdelser mod os selv og deraf efterfølgende modbydelige følelser af skam og skyld. Eller vi kan vende vreden mod forældre for barndommens svig, ægtefællen for det dysfunktionelle i forholdet, chefen, kollegerne for mistrivsel på jobbet. Følelsen af modstand og bebrejdelse fører heller ikke til at hvile i sig selv!

Følelsen af kærligheden til os selv kan da virke utopisk, og gøre det svært at favne og rumme, at vi formår, at finde vejen hjem i os selv.  Men vore følelser behøver at blive inviteret ind i varmen. Ikke alene er de vejen til healing; ‘What you feel, is what you heal’. De rummer også nøglen til en gave, og hver skyggeside rummer det jeg kalder en ‘forvandelende gave’, fordi gaven i skyggen forvandler det mørke til det lyse i dig. Skyggesiden er den del af dig, og de følelser som er blevet forvist til skyggen gennem din opvækst. Men det er din opgave at invitere dem ind som en essentiel del af dig,

Dine skyggesider bliver ved med at dukke op for at blive forløst og få plads i os. De vil optræde som ballademagere indtil vi endelig får opmærksomheden rettet mod dem, og kan møde skyggesiderne med accept, omsorg og se på dem for det, de er.  De er følelser som vi har dømt som forbudte at føle, eller egenskaber som vi har dømt ude og at de ‘Duer ikke’.

Det siger sig selv, at ved at afvise dele af os selv, føler vi os ikke ‘Hele’. I stedet laver vi en splitting i os selv, og den splittelse martrer os og tager unødig meget enrgi og frem for alt forhindrer os i at leve et afbalanceret liv.  Vore relationer vil selvfølgelig også lide under, at vi ikke accepterer og får integreret alle dele af os selv. Fordi vi dømmer andre for det, vi ikke accepterer i os selv og vi projicerer nemt vor smerte over på, andre. Og vi kan bruge meget energi og liv på at bebrejde vore omgivelser og omstændighederne i vort liv for, at de er årsag til at vi ikke lever det liv, vi ønsker at leve.

Skyggerne kontrollerer og har indflydelse på energifeltet bag vore tanker og vaner, derfor påvirker de usynligt. Skyggerne bringer uhensigtsmæssige tanker frem, som fremmer uhensigtsmæssige følelser som igen leder til uhensigtsmæssige vaner som medvirker til, at vi føres hen i et lavere niveau af energi. Det mærkes ‘tungt’, for energien er tung!

Kunsten er at navigere og styre vort liv i samspil med vor sjæl og i balance med skyggerne, uden at de overtager føringen. Kunsten er endvidere at se på, at det, vi har forvist til skyggen, må mødes med ømhed. 

I det følgende er nævnt de mest almindelige overbevisniger, som typisk kan spores tilbage i relationer med mor, far og signifikante andre i barndom og opvækst.

Følelsen af ikke at føle sig værdig, god-nok, høre til, have betydning, have tillid til egne evner og at kunne stole på sig selv, andre og livet. Et udpræget behov for at have kontrol, være perfekt er andre overbevisniger. Og at have ingen eller ringe tillid til at kunne mestre livet, kom af, at vi prøvede at tilpasse os. 

Når den samme følelse er følt tilstrækkelig mange gange bliver den til en overbevisning, vi anskuer som en sandhed, hvorfra vi lever vort liv. Det er dog kun overlevelsesstrategier, som hjalp som små uskyldige væsener. De tjente os som beskyttelse engang, og den ære behøver vi at møde skyggesiderne med. 
Omfavnelse og accept forvandler de forviste dele og følelser i os, og baner vejen for følelsen af helhed i os og at vi er komplette og fuldkomne. Det kan man kun blive glad af:)

Ligesom i en dialog med dine spirituelle guider, Gud i dig, Universet - er dialog også et vigtig redskab til at forløse og forene dig med dine skyggesider.
Du kan omdirigere din bevidsthed til at føle autentisk selvkærlighed, og her er du forbundet med din sjæl - og her har du fornemmelsen af, hvem dit sjælfulde selv er og at du har alt du behøver hvert eneste øjeblik. Din væren er mere end nok.

Vid at du er dit sjælfulde selv i en krop på den fysiske jord, og at din sjæl/du er forbundet med hele universets energifelt. Den energi alt er skabt af, og hvori alt i livet foregår. Du er enestående på din unikke måde, og det du savner er højst sandsynligt adgangen til den kærlighed/energi, som din sjæl er forbundet med. 

Lethed og livsglæde mærkes når du er forbundet med Universets energi. Her er det umuligt at føle noget i dig må afvises, her falder alt det gode i og for dig på plads, som det mest naturlige valg du tager i livet. 
Det er her du ved, at du er set, du er støttet og elsket af Gud, Universets skaberkraft. Her er den ultimative frihed.

