---
title: "Coaching"
permalink: /Coaching/
---



**Frygt ikke dine følelser, for de er dine bedste læremestre.**

 - Debbie Ford
 
 **Den verden, vi kendte som børn, er stadig begravet i vores sind. Vores barnlige selv er det dybeste niveau af vores væsen, det er hvem vi virkelig er, og hvad der er ægte forsvinder ikke.**
 
  - Marianne Williamson
 
 

At kende vores følelser er en forudsætning for, at vi kan lære at styre dem, og at kunne udvikle vores intuition til indsigt, ro og visdom. Heri ligger nøglen til at hvile i os selv, hvilket omfatter accept og kendskab til og rummelighed for alle vores følelser. 

I tilfælde af, at vores følelser eller sider af os selv bliver afvist, vil de optræde som selvsaboterende ballademagere. De sider vi ikke erkender, at vi også er og har vil blive forvist til skyggen, deraf navnet. 
Forvist til skyggen vil de stå i vejen for vores livs-udfoldelse, og for at vi kan udtrykke vores unikke kvaliteter og skabe det liv, som vi ønsker at skabe.

Indtil vi giver dem plads med accept, omsorg og tilgivelse. Det er dog ikke så let at finde de sider af os, som vi har forvist. De ligger i det ubevidste, og de er en del af den programmering, som blev skabt, da vi voksede op. 

Vi lærte at tilpasse os til de normer, som vi bliver født ind i, vi lærer vi gradvis fra første stund at efterleve hvad andre ser er godt for os. Det kan tage til gengæld årtier, med bunkevis af selv-hjælpsbøger, personlige udviklingskurser og terapisessioner at vikle os ud af tilpasningen for at finde tilbage og hjem i os selv. Det er som små børn, de gemte og glemte følelser, som må inviteres ind i varmen igen.

Hvis håbløshed, frustration, forvirring og kriser har fyldt så længe, at afmagt og tvivlen om, ‘hvem jeg er’ og ‘hvor passer jeg ind’ har overtaget. Så er forbindelsen til vores naturlige sunde og sande selv væk eller noget vi kun i glimt eller sporadisk har kontakt med, og ihvertfald er fundamentet af velvære og balance ikke en stabil størrelse.

Når vi sætter tvivl ved os selv og vort værd mister vi ofte styringen af vores liv. Vi mister også nemt tilliden til, at vi kan lykkes i livet. Og pludselig er et indre mentalt fængsel skabt, hvor vi ikke kan se os ud over begrænsninger vores liv rummer. Og sandheden: "Du skaber din egen virkelighed", virker som en hån, fordi vi ikke ser hvad der er på spil.

Vores følelser bliver ved med at larme og lave selvsabotage indtil vi tager dem ind, som en essentiel del af os. Det kan virke som at afvisning, svigt og mislykkeshed skyldes ydre omstændigheder. Det er det ikke. Det ydre er et spejl på vores indre.

Den erkendelse kræver mod og at tage ansvar for os selv. Ellers havner vi nemt i offermentaliteten, og vi bebrejder os selv, vender vreden mod forældre for barndommens svigt, ægtefællen for det dysfunktionelle i forholdet, chefen, kollegerne for mistrivsel på arbejdspladsen.

Tilsammen skaber det mere af den tunge energi, der er forbundet med modstand, og følelser af fortvivlelse, skyld og skam.

Følelsen af kærligheden til os selv virker også utopisk. Rummelighed og plads til alle vores følelser vejen til healing; ‘What you feel, is what you heal’.

Det siger sig selv, at ved at afvise dele af os selv, føler vi os ikke ‘Hele’. I stedet laver vi en splitting i os selv, og den splittelse martrer os og tager unødig meget enrgi og frem for alt forhindrer os i at leve et afbalanceret liv.  
Vores relationer vil selvfølgelig også lide under, at vi ikke accepterer og får integreret alle dele af os selv. Fordi vi dømmer andre for det, vi ikke accepterer i os selv og vi projicerer nemt vores smerte over på, andre. 

Skyggerne kontrollerer og har indflydelse på energifeltet bag vore tanker og vaner, derfor påvirker de usynligt. Skyggerne bringer uhensigtsmæssige tanker frem, som fremmer uhensigtsmæssige følelser som igen leder til uhensigtsmæssige vaner som medvirker til, at vi føres hen i et lavere niveau af energi. 

Kunsten er at navigere og styre vores liv i samspil med vores sjæl og i balance med følelserne. Kunsten er også at møde de følelser og sider af os selv med tilgivelse for, at vi har afvist de sider af os selv i skyggen. 

I det følgende er nævnt de mest almindelige overbevisniger, som typisk kan spores tilbage i relationer med mor, far og signifikante andre i barndom og opvækst.

Følelsen af ikke at føle os værdige, god-nok, høre til, have betydning, have tillid til egne evner og at kunne stole på os selv, andre og livet. Et udpræget behov for at have kontrol, være perfekt er andre overbevisniger. Og at have ingen eller ringe tillid til at kunne mestre livet, kom af, at vi prøvede at tilpasse os. 

Når den samme følelse er følt tilstrækkelig mange gange bliver den til en overbevisning, vi anskuer som en sandhed, hvorfra vi lever vort liv. Det er dog kun overlevelsesstrategier, som hjalp os da vi var små uskyldige børn. De tjente os som beskyttelse engang, og den ære behøver vi at møde følelserne med. 

Ligesom i en dialog med dine spirituelle guider, Gud, Universet - er dialog også et vigtig redskab til at forløse og forene os med vores afviste følelser. Det er vores indre sårbarhed eller sagt på en anden måde, vores indre sårede barn, som vi må tage os af påny.

Jeg kan godt lide navnet, vores sjælfulde selv. Som sjæl er vi forbundet med den højere bevidsthed og hele universets energifelt. Den energi alt er skabt af, og hvori alt i livet foregår. Det er her jeg oplever livet rummer uendelige muligheder.

Vi mærker lethed og livsglæde, når vi er forbundet med Universets energi. Her er det umuligt at føle noget i os må afvises. Her er det nemmere at tage bevidste valg, fri af gammel programmering, der naturligt fører godt med sig. Vi er bevidste, vi ved, at vi bliver set, hørt og vi er ikke alene. 

Vil du gerne genforenes med dine afviste sider. Så tilbyder jeg en kombination af coach sessioner og healing. Det vil forvandle dit forhold til dig selv, andre og baner vejen til at langt mere af dig kommer til udtryk i dit liv.


