---
title: "Soul Guidance"
permalink: /soul-guidance/
author_profile: true
---

**What you desire, desire you**
Matt Kahn (Live work-shop, London, May 2019)

**There is One infinite power in the Universe, and this power is right where I am. I am a Divine, magnificent expression of Life. And so it is.** 
Louise Hay

Vi er sjæl i en fysisk krop i en fysisk verden. Vor sjæls formål er, at minde os om, at sådan er det. 
Vejen ind til vor sjæl, vort sande og højere selv går gennem dyb kontakt med os selv og vore følelser. Følelserne er vejen ind til forbundethed med vor sjæl - og spirituelle hjælpere.  Vore ønsker er nært forbundet med vor sjæls mission for livet, og de ønsket er forbundet med vore følelser og intuition,.  som viser vor (sjæls) vej i livet, som en indre GPS.

‘Når vi er forbundet med vor sjæl og vore spirituelle hjælper, kan vi udtrykke os i livet, som det ‘lys vi er’ - uden at vi nødvendigvis behøver fortælle andre om det. Vi kan være i verden med en indre fred og frihed, som selvfølgelig vil virke magnetisk på vore omgivelser.
Vor essens er kærlighed. Vores væsen og energi er kærlighed. Ligesom Gud og Universet er kærlighed. Vore spirituelle guider venter kun på at vi styrer retningen efter denne sandhed. Hvilket gør det er nemmere for vore guider at skabe situationer fyldt med livsglæde for os, når vi erkender at vi er kærlighed og lys (Love & Light).

Det kræver mod at se, at vi er kærlighed og lys, når vi kommer ind i verden. Det lærte vi ikke, og gennem livets oplevelser med andre bliver vi let overbevidst om, at vi ikke er kærlighed. Og at livet snarere leves udfra frygt og tilpasning, fordi indflydelse og forventninger fra signifikante andre, kulturen og samfundets normer fylder på mange misvisende måder.

Din sjæl ønsker selvrealisering for dig. Det er at være, have, gøre, skabe det for dig, som leder til livsglæde for dig og andre, du møder på din vej i livet. I kontakten med din sjæl og det universelle kraft felt af energi kan du leve uden frygt i (selv-)kærlighed.
Hvordan lytter jeg klart til min sjæl og mine spirituelle guider? Hvordan hjælper jeg mig selv bedre at kende, og have et tæt forhold til mine guider og min sjæl. Hvordan kan jeg hjælpe mig i min spirituelle udvikling, så jeg bedre kan lade min spirituelle rolle fylde i mit liv.

Meditation ledte mig på vej, eller blev jeg ledt af min sjæl til meditation - for det er en af de bedste måder at blive forbundet med sig selv på og komme i kontakt med den højere bevidsthed, som vi alle er forbundet med og er en del af. Her fornemmer jeg mine guider er med mig, selvom jeg ikke ser eller hører dem. De ligger uden min begrænsede menneskelige og logiske sans.
En del af mig føler mig begrænset, selvom en del af mig ved, at de er der for og med mig - ligesom Gud, Universet, Moder jord, Det højere selv - eller hvad vi kalder det!

Den energi følger dig med følelsen af nærvær i kroppen, de lytter til tanker både bekymringer og længslerne. Visualisering er et godt redskab til at bygge bro mellem det mentale sind (hvor du føler dig alene), og din spirituelle del. Visualisering er som at åbne dit indre øje, ikke for at se klart men for at lade som om du ser. Vigtigst er følelsen af at føle dig forbundet fra din indre fornemmelse af, at dine spirituelle guider er foran dig.

Det hjælper dit ubevidste, den evige og dybe del af dig at blive forbundet med dem. Du putter hermed din opmærksomhed på noget specifikt. 
Ved at lade som om går du uden om din logiske sans, for i det øjeblik du lader som om afslappes du i kroppen og da bliver det ikke en anstrengelse. Når dit ubevidste slapper af opstår muligheden for dialog med dine guider. Og i forestillesen om, at er der intet rigtigt eller forkert. Du er i dialog med feltet af energi mellem dig og dem. Dine guider kommer til dig, når du er uforstyrret og afslappet i kroppen. De kan føle dig og du kan føle dem.

Tricket er at forestille dig, og fornemme at de står foran dig. Når du fornemmer de står foran dig, vil du få svaret på dine spørgsmål mere tydeligt. Dine guider (Gud i dig) og den uklarhed, forvirring du står i og de vil gøre alt for at du får svar og modtager deres hjælp guidance!vil
Vores opgave er, at skabe rum omkring os og i os, således at vi er modtagelige for deres flow af data. Det er op til os at komme i den rette tilstand for modtagelse, så vi kan føle at vi er et med vore spirituelle guider (Gud, Universets energi).

Des mere du kan tune ind og skaber afslappethed om og i dig, des bedre vil din indre sans registrere svar, og des mere fintfølende bliver du for at modtage svar på dine spørgsmål. Dine guider observerer dig fra deres side, og de ser dine spørgsmål dukke op, der hvor du til tiderhænger uopfyldt i dit liv.
De subtile svar kommer direkte til din indre verden på en blid måde. Når vi beder om svar, må opmærksomheden rettes mod en anden måde at få svar på. Svar kan komme indefra som en tanke af klarhed, ligesom når vi bemærker; hvor kom den tanke eller ide’ fra?

Dine guider kan også omrokere på din indre verden, så de henleder din opmærksomhed på emnet og du får svarene gennem en sang, via noget du læser eller hører en anden sige. Det vigtige er,  at det du hører er det, som du har brug for at vide og at det giver dig en resonans (som en god følelse af klarhed i dig). Svaret er rigtigt for dig, når du ‘genkender’ at det er dit svar - det, som du behøver at vide.

Meditation er en fantastisk måde at komme i den rette tilstand på. Her kan du let skabe momentum i at være i en konsistent tilstand af afslappethed og af fredfyldthed. Det kræver lidt øvelse ligesom det kræver lidt øvelse at notere dig, hvordan information kommer til dig - i ord, billeder eller en stærk tilskyndelse. Din opgave er at stille op til audiens for at modtage.

I det følgende er 3 små øvelser, som kan praktiseres dagligt:

Øvelse 1: Byd dig selv ind i en afslappethed, og brug åndedrættet til at afstresse kroppen. Berolig dit sind. Så befinder du dig i både lethed og ro, som er invitation til dialog med dine guider. Lad tvivlen ligge og gør dig klar til at modtage en strøm af visdom fra dit indre. Som at sige Nu er jeg klar og du vil modtage en fornemmelse af, at du er ikke alene. Du kan modtage en tanke eller en impuls og med tiden en følelse af sikkerhed om,  at det du modtager er guidance til dig.

Øvelse 2: Se dig selv dybt ind i øjenene i et spejl, gerne hver morgen og aften. Spørg og fornem; hvem er det der ser ud af dine øjne - som husker, som mærker det, der har betydning for dig i dit liv og som vælger at gøre dit liv let. Du bliver guidet til vejen med mindst modstand, og som føles let.

Øvelse 3: Fornem din væren. En stilhed som ikke behøver være en personlighed. Din væren er den, der elsker, og ser, som ærer dig og ved at du har en lang række af oplevelser bag dig og som er i konstant udvikling. Din essens af alt dette er kærlighed til dig og livet. Mind dig om at have en kærlighedskonto, som du sætter ind på hver dag.

Din sjæl vokser tydeligere frem, og det er din sjæls formål, at du viser og udtrykker dig som dit naturlige sande selv i dit liv. Din sjæl ønsker at du skal leve og bidrage i en rolle, som giver dig glæde, fred og opfylder dine ønsker i livet samtidig med at du bidrager positivt for andre. Her højnes mening og kærlighed i livet - ikke bare for dig selv, men også for alle som du kommer i kontakt med på livets rejse.


