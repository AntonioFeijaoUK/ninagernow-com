---
title: "Soul Guidance"
permalink: /soul-guidance/
author_profile: true
---

**What you desire, desire you**
- Matt Kahn (Live work-shop, London, May 2019)

**There is One infinite power in the Universe, and this power is right where I am. I am a Divine, magnificent expression of Life. And so it is.** 
- Louise Hay



Alt er energi, og vi er energi forbundet med alt. Vi er på samme tid også en sjæl, som vi oplever livet gennem, i vores fysiske krop, i en fysisk verden.

Vores sjæleliv har vi ikke et nuanceret sprog for, navnlig ikke i den vestlige verden. Men det er via vores sjæl, at vi lettere kan forbinde os med den universelle energi, der rummer alt. For nemheds skyld nævner jeg her forskellige navne, der bruges om dette felt: Universet, Kilden, Højere Bevidsthed, Det Åndelige, Det Guddommelige, Kristusbevidsthed og Gud. 

Uanset hvilket navn vi bruger, så repræsenterer det en uendelig kilde af energi, som vi alle er forbundet med. Vi er alle en individuation af dette energifelt, og når vi har det i os, så har vi også adgang til det, når vi ønsker det.

Den høje energi kan mærkes i kroppen, ligesom energi kan måles på en megaherz skala. Når vi har følelsen af at føle os lette, glade og frie, så er vores energi høj. Bevidstheden udvidet, og følelsen af, at alt er muligt fylder. Omvendt, når vi føler os tunge og triste er energien lav, som påvirker vores velbefindende og giver ofte følelsen af at være begrænset i livet.

Her glemmer vi, at vi er en sjæl på rejse i dette liv, og en gammel programmering fylder fra vores opvækst, kultur og samtid. Vores sjæl vil os det bedste, og viser vejen.

Vejen ind til vores sjæl, vort sande og højere selv går gennem dyb kontakt med os selv. Og vores ønsker er nært forbundet med vores sjæls mission i dette liv. Vores ønsker giver os også et energetisk løft, når vi vel og mærke er fri af indre begrænsninger og forventninger fra det omgivende samfundforbundet. Ønsker er forbundet med vore følelser og vores intuition viser vores sjæls vej i livet, som en indre GPS.

Forankret i visheden om, at vi er forbundet med noget højere og stærkere i os selv, gør, at vi kan leve vores liv med mere tillid, fordi vi ved, at vi bliver sørget for). En indre fred fordi vi ved, at vi er gode nok, som den vi er. Og frihed fordi, vi ved, at vi har det, der skal til i os til at indfri vores ønsker. 

Når vi i lever ud fra den klarhed og sandhed, vil det virke magnetisk på vore omgivelser. Fordi vi er et levende udtryk for det storslåede vi er, og den kærlighed vi er. Vores essens er kærlighed, ligesom Gud og Universet er kærlighed. 

Når vi erkender, at vi er kærlighed og lys (love & light), er det nemmere for vores åndelige guider, vores engle at skabe situationer fyldt med livsglæde for os, når vi udtrykker denne sandhed. 

Det kræver mod at se, at vi er kærlighed og lys. Det lærte vi ikke hjemmefra. Og gennem livets oplevelser med andre bliver vi let overbevidst om, at vi ikke er kærlighed. Vi lærte at livet snarere leves udfra frygt og tilpasning, fordi indflydelse og forventninger fra andre vi ser op til, kulturen og samfundets normer fylder på mange misvisende måder.

Vores sjæl ønsker selvrealisering for os. Det er at være, have, gøre, skabe det for os, som leder til livsglæde og kærlighed for os og for andre. I kontakten med vores sjæl, vores engle og det universelle kraft felt af energi kan du opdatere din gamle programmering.

Hvordan lytter jeg klart til min sjæl og min sjæl's guider? Hvordan hjælper vi os selv til at have et tæt forhold til vores sjæl og vores guider?


For mig blev det meditation der ledte mig på vej, eller blev jeg ledt af min sjæl til meditation - for det er en af de bedste måder at blive forbundet med sig selv på og komme i kontakt med den højere bevidsthed, som vi alle er forbundet med og er en del af. 

Her fornemmer jeg mine guider er med mig, selvom jeg ikke ser eller hører dem. De ligger udenfor min begrænsede menneskelige og logiske sans. Det er også i den mindfuld tilstand at følelsen af åndelige guiders nærvær mærkes i kroppen. Vores sjæl's guider lytter faktisk til vores længsler og bekymringer, og gør alt for at hjælpe os.

Visualisering er et godt redskab til at bygge bro mellem det mentale sind, og vores sjæl, vores spirituelle selv. Visualisering er som at åbne vores indre øje, ikke for at se klart men for at invitere det ind, som vi ikke kan fornemme endnu men lade som om vi ser. Vigtigst er følelsen af at føle os forbundet og den indre fornemmelse af, at vores spirituelle guider er med os.

At forestille sig er et andet redskab til dialog med vores sjæl's guider. Når vi er uforstyrret og afslappet i kroppen opstår muligheden for dialog. De kan føle os og vi kan føle dem. Og ved at lade som om, går vi uden om vores logiske sans, og selvfølgelig ikke dømmer noget som rigtigt eller forkert.

Når vi inviterer vores sjæl's guider ind til dialog, og vi fornemmer de står foran os, får vi svar på vores bøn og spørgsmål mere tydeligt. 

Vores opgave er, at skabe rum omkring os og i os, således at vi er modtagelige for deres flow af data. Det er op til os at komme i den rette tilstand for modtagelse, så vi kan føle, at vi er et med vore spirituelle guider, Gud, Universets energi.

Des mere vi kan tune ind og skabe en afslappethed om og i os, des bedre vil vores indre sans registrere svar, og des mere fintfølende bliver vi for at modtage svar på vores bøn og spørgsmål. 

Vores guider observerer os fra deres side, og de ser vores spørgsmål dukke op, der hvor de hænger uopfyldt i vores liv.
Deres subtile svar kommer direkte til vores indre verden på en blid måde. Når vi beder om svar, må opmærksomheden rettes mod en anden måde at få svar på. Svar kan komme indefra som en tanke af klarhed, ligesom når vi bemærker; en pludselig tilskyndelse, en tanke eller ide', der kom ud af intetheden.

Vores guider kan også omrokere på vores indre verden, så de henleder vores opmærksomhed på emnet eller vi får svarene gennem en sang, via noget vi læser eller hører en anden sige. Det vigtige er, at det vi hører er det, som vi har brug for at vide og at det giver os en resonans, som en god følelse af klarhed. 

Svaret er rigtigt for os, når vi ‘genkender’ at det er vores svar - det, som vi behøver at vide.

Meditation er en fantastisk måde at komme i den rette tilstand på. Her kan vi let skabe momentum i at være i en konsistent tilstand af afslappethed og af fredfyldthed. Det kræver lidt øvelse ligesom det kræver lidt øvelse at notere dos, hvordan information kommer til os - i ord, billeder eller en stærk tilskyndelse. Vores opgave er at stille op til audiens for at modtage.

I det følgende er 3 små øvelser, som kan praktiseres dagligt:

**Øvelse 1: 
Find frem til en indre og kropslig afslappethed som i meditation, ved at brug åndedrættet til at afstresse kroppen, berolige nervesystemet og sindet. Når vi befinder os i en tilstand af lethed og ro, er det invitationen til at komme i dialog med vores sjæls guider. Vi må lade tvivlen ligge og gøre os klar til at modtage visdom fra vores indre. 
Det er som at sige "Nu er jeg klar", til at begynde kommunikationen. Det kan mærkes i vores energi,og kan give en fornemmelse af, at vi er i kontakt med noget eller med nogen. 
Her kan vi forestille os, at vi stille vores sjæl eller dets guider et spørgsmål, der har mening for os. Svaret kan komme som en tanke eller en impuls til at gøre noget. Med øvelse over tid, vil oplevelsen af at vi kommunikerer med vores sjæls guider udvikle sikkerhed om, at vi er i dialog.

**Øvelse 2:
Find det tidspunkt, hvor det føles modigt og stå foran spejlet, for at vi kan møde vores sjæl ved at se os selv direkte i øjenen med dybt nærvær. Det giver en stærkere forbundethed med os selv, hvis det gøres regelmæssigt f.eks. hver morgen og aften. 
Vi kan spørge og fornemme, hvem er det der ser ud af vores øjne - som husker, som mærker det, der har betydning for os i vores liv og som vil det bedste for os i vores liv. Det er også en måde at være i dialog med vores sjæl og dets guider.

**Øvelse 3: 
Find tidspunktet, hvor bare at være uden distraktioner for en stund er mulig, som i meditation. Mærk den stilhed som ikke er vores personlighed. Det er vores essens. Det er her vi kan mærke "det mig", der elsker, og tror og ved, at vi har en lang række af valg og oplevelser bag os. Og som også ved, at de alle har været til gavnlige for os.
For at vi, vores sjæl kunne lære og transformere det, den kom her for at udvikle. Vores essens er kærlighed til os selv, som det vigtigste, til andre og til livet, vi lever. Det er godt, at minde os om at vi er og vokser af kærlighed. Og at vi behøver en kærlighedskonto, som vi sætter ind på hver evig eneste dag.

Din sjæl vokser tydeligere frem, og det er din sjæls formål, at du viser og udtrykker dig som dit naturlige sande selv i dit liv. Din sjæl ønsker at du skal leve og bidrage i en rolle, som giver dig glæde og fred og som opfylder dine ønsker i livet samtidig med at du bidrager positivt for andre. Herved højnes mening og kærlighed i livet - ikke bare for dig selv, men også for alle som du kommer i kontakt med på livets rejse.


